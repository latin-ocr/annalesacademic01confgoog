ORATIO. ·45

hac de re disserere. Meminisse sufficiat, primarium interpretis officium in
eo constare , ιιι ex verbis, mentem legis eruere conetur quumque iis insit
abstrusi aliquid , vel quid ambigue aut contrarie sit scriptum ‚ aut ita ‚ ut
a sententia scriptum dissideat, latentia exponere , obscura explicare, am-
bigua definire ‚ pugnantia in concordiam redigere. Quod unum alterumve
ιιι recte fiat, in verbis haerere non oportet; rationes sunt ,exquirendae ,
investigandum , quaenam fuerit ante legem latam iuris conditi0‚ quaenam
eius sanciendae causa et opportunitas, quem finem eius lator, rogando
legem , sese assecuturum esse speraverit. Ita grammatices ac dialectices
arte adhibita et historiae luce allata, non verba, sed eorum vim ac potesta-
‘tem tenebit interpres.

At ne in eo quidem subsistet, qui iurisprudentiae dignam vult navare
operam. Cognito enim ac perspecto legis consilio , totum quod ab ea re-
gitur institutum animo suo volvere et ab omni ‘parte vertere , varias quas
in vita quotidiana induere formas multiplicesque quibus sese exhibere pos-
sit species explorare ,-, quaenam extrinsecus momenta vim habeant inqui-
rere , quomodo denique cum aliis iuris institutis cohaereat et quatenus ab
iis discrepet, eum indagare oportet. Hac scilicet ratione legi, corpori per se
inerti, inflabitur anima et nemo facile desideraturus est normam ad quam
quidquid occurrat rite exigat.

Iam vero in hac interpretandi arte ceteris aliis ita praestant Romanorum
leti, ut merito omnium seculorum admirationem excitaverint sintque ex-
citaturi , quamdiu iurisprudentiae suus constabit honos, Otiosum esset ac
putidum ‚ etiamsi temporis angustiae non impedirent, huius praestantiae ,
multa excitare exempla, quum nullus fere Digestorum titulus iis non sit
refertus. Ad unum ‘provocare lubet, non ut ex me cognoscatis, sed potius
ut mecum recognoscatis. Praetor in edicto suo fragili minorum aetati
auxilium pollicetur hac oratione ¹). o Quod cum minore 25 annis natu ges-
ntum erit, uti quaeque res erit animadvertam.” En paucissima et simpli-
cissima verba! quibus tamen totam restitutionis naturam , vim et efficacita-
tem ita superstruit chrunus, ut perlustratis qui huc pertinent locis , per-
fectam atque absolutam rei habeas imaginem. Exposito quippe praetoris

 

ι)ι,. 1, ς ι. D. de min. (4. 4).

