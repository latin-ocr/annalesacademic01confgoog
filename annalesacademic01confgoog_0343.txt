ORATIO. 333

teritas latuerit aetates , sequens fortasse explicabit et illustrabit aetas , et
ipsi ignorantia non amplius erit confitenda sua. cohaerentia autem et
connexione ista bene explicata et perspecta , quaestiones et controversiae
de fictionum ambitu et finibus sponte tolluntur. Sic nostris diebus, om·
nibus iam explicatis , ceciderunt fictiones de hereditatis divisione , de here-
ditate iacente , de persona morali, de mandato ad perpetuandam non ad
augendam obligationem inter correos contracto , multaeque aliae.

Hanc quam commendavi indagationem et expositionem, quam maruno
altiorem et excelsiorem vocavit Iurisprudentiam , ad iuris naturalis referen-
dam esse doctrinam sponte patet. Ex rerum enim et vitae necessitudinum
natura derivantur et deducuntur omnia. Et necessitudines illae novae et
mutatae non fere uni genti propriae sunt , sed progredienti debentur vitae
civili, altioribus in quos iam adscenditur gradibus. N ec deinde regulae,
secundum quas· iuris notiones et instituta ordinantur et struuntur, aliunde
quam ex iuris desumuntur natura. Porro finitimarum gentium, quae in
eodem vitae excultae gradu consistunt, Anglorum et Americanorum inpri-
mis , qui quo minus iuri Romano eo plus rerum naturae tribuerunt et
tribuunt , iurium comparatio et collatio a iure positivo aliena estet esse debet·

Et ne sic metuatur iuris positivi et naturalis repugnantia. Nam ex nostra
sententia ius naturale iuri positivo inest, et hoc ipsum est iuris naturalis,
ut certa gentium aetate ius oriatur positivum. Sunt igitur ius naturale et
positivum unius disciplinae partes individuae , quae distingui non divelli
possunt, quae amice conspirare non sibi opponi debent.

Primis quasi lineis designata Iurisprudentiae nostrae ultimis hisce annis
historia facile apparet, meam iuris naturalis definitionem ex omnibus viro·
rum doctorum subsequentibus sententiis , quibus verum quid et ad rem

faciens inesse videbatur , depromtam esse et collectam. Neque sic definiti ·

‚iuris naturalis utilitas et necessitas pluribus aut exponenda aut commen·
danda videtur.

Sic autem sententiam contraho meam. Ius naturale est quod conveniat
vitae civilis excultae gradui, in quo iam quisque constitutus est populus.
Non igitur est aeternum et immutabile, saeculis omnibus ante natum,
cum ipso genere humano a rerum natura proditum , et quae alia sesqui-
. pedalia afferuntur verba. Variat contra pro varia populorum aetate , quas

