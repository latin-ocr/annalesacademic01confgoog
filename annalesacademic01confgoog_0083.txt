ORATIO. 7-3

tunt. In his quum certae potius alicui causae quam iuri ac veritati par·
tes consulere soleant, quam maxime praeconceptis opinionibus interpretatio-
nem veram ac iustam periclitari sponte apparet. Sic vero saepius senten-
tiae vim strictiori vel nudae verborum significationi immerito cedere , pro-
bant inter alia orons-oms de ICtorum calumniis querimoniae. - Ne tamen
quis putet, ut hoc statim addam , praeconceptas illas opiniones , me iudice,
a doctrinae controversiis exsulare. Utinam verum esset! Nonne eheu plus
aequo fit, ut doctissimi viri ab utraque parte ita de iure disputent, ut,
praeconceptis opinionibus obnubilato ingenio, suam quisque opinionem quasi
indubitatam mordicus defendat? .

Dein doctrinae hermeneuticae , quam memorabam , distinctio auxilio venit
'maxime iis qui scriptum defendere amabant. Etenim distinctionem illam
interpretationis in grammaticam et logicam vel hoc sensu acceperunt haud
pauci ut ex sibi invicem quasi oppositis interpretandi rationibus , logica
tantum in subsidium vocanda sit ; vel minus accurate sumtis , technicis ,
quae dicuntur, istis verbis, loyica se interpretatione uti putarunt qui loqice,
i. e. secundum regulas dialectices , verborum sensum definirent, de inqui-
rendo τῷ λόγῳ τοῦ νόμον parum solliciti.

Est denique dura quaedam necessitas quae verbis nimiam saepe auctori-
tatem tribuit. Quemadmodum a verbis quaevis interpretatio voluntatis
scripto declaratae incipiat necesse est, et sola verba primum interpreti
innotescant, facile evenit ut in verborum cognitione subsistens verbis in-
haereat, multo vero maiores difficultates quibus mentis investigatio obnoxia
est, sive non audeat sive non possit, superare non conetur. Quin imo ad
verborum etiam rectam intelligentiam, ne clara ante videantur quam revera
sint, tum historiae tum temporis quo leges conditae sunt , tum denique
totius systematis cuius quaeque lex quasi pars est vel fuit , cognitio requi·
ritur talis ut omne fere studium novarum legum , a peregrinis imprimis
receptarum linguaque peregrina scriptarum , a sola verborum indagatione
incipere debeat, illudque studium mere exegeticum , quam primum neces·
sario acceperit auctoritatem , diutius quam par est , retineat.

Difficultates , quibus rectus regulae nostrae usus apud Romanos et in

iuris Romani recepti explicatione premi vidimus , non minores vel leviores
10

 

