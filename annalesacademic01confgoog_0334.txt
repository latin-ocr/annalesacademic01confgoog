324 B.1. GRATAMA

hominumque inter se regundis necessitudinibus, continetur= totum. In
hisce igitur vitae necessitudinibus , variisque earum pro variis aetatibus et
gentibus formis et speciebus iurium omnium causa posita remotior. Quod
hisce postulatur, tandem quovis modo in ius abit positivum. Si non per·
spicitur clare, sentitur tamen obscure. Si principia latent et fugiunt, oon2
sentanea tamen in populorum conscientia emergunt, et in vitam civilem
prorumpunt, prostratis quae obstabant omnibus, Ex vitae igitur necessitu-
dinibus ius explicatur et explicandum est positivum, ex iis perscrutatis
latentia illa eruenda sunt principia.

Sed non minore ardore huncce de vitae necessitudinibus excoluerunt locum
iuris naturalis qui tunc erant patroni. Ex vitae necessitudinum natura hi
quoque iam iuris regulas deducendas et derivandas esse statuebant , non
has ad qualecunque principium , quod praeconcepta sibi informaverant opi·
nione , exigendas. Et hi ex vitae nesessitudinibus ipsis, quid earum ferret
et postularet natura , efficiendum putabant, pro humana imbecillitate se
rebus iam subiicientes , cum sibi res subiicere antiquiorum iuris naturalis
doctorum fere sibi sumebat temeritas. Praeterea ad rerum necessitudinum-
que naturam omnia referentes , ipsos earum pro variis aetatibus et gentibus
varietas fugere non potuit , quae historia et experientia obtinet teste.

Sic utrimque iam provocabatur ad historiam et rerum naturam: hinc
iam iuris positivi auctoritaS, illinc iam rerum naturae , philosophiae mag·
num agnoscebatur momentum. Utrimque in eodem illo de vitae necessi-
tudinibus loco elaborando desudabatur , a quo omnium iam fere quaestio-
num sperabatur solutio. Merito igitur mihi dictum fuisse videtur, ab hoc
inde tempore scholarum cessasse discrimen , superfuisse tantum aut propositi
aut opinionum diversitatem.

Sic certatim vitae humanae necessitudines sunt exploratae, vis et indoles
earum indagatae , variae species indicatae et formae, causae quoque inves-
tigatae , effectus denique non neglecti in prosperitatem publicam et priva-
tam. Effectus hos in prosperitatem publicam et privatam fere neglexerunt,
inprimis exeunte priore et ineunte hocce saeculo , iuris naturalis doctores.
Non ita antiquiores , onorius, nonanus, rursnmnrms. Sed quo magis
iuris naturalis doctoris officio deerant, quo magis intra unicum suum se
continebant iuris principium , ad quod exigenda sive potius contorquenda

 

