ORATIO. 9·

rientia medico perquam necessaria? Primum paucis demonstrare conabor
quanti eapeaeientia in re medica sit facienda3 tum dicam de observatione ,
praecipuo subsidio, quo experientia paretur, postremo expositurus , ubicunque
medica ars tradatur , largam observandi copiam, quam bene comparatum
nosocomium solum suppeditat , nostra praesertim aetate nequaquam deside-
rari posse.

Quum nullum sit munus , nullaque ars quam quis bene obire aut exer·
cere possit, nisi qui didicit, tum nemo erit qui dubitet quin magni sit
facienda experientia, quippe qua artifex peritus a tirone internoscitur.

Rogate agricolam , qui totam aetatem in agro colendo contrivit, quid sit

quod tam probe sciat quaenam plantae in agro quem colit largissimam
messem sint praebiturae , quod tempus maxime sit idoneum singulis fru-
gibus serendis , quae optima sit ratio agri subigendi ante sementem ,
quae commodissima series et ordo plantarum ac stirpium sibi invicem suc-
cedentium ne ager exhauriatur, et vobis respondebit ea omnia esse fructum
experientiae, eam praecipuam esse causam suae fortunae secundae, eam
esse qua praestet vicino , cui fortasse est ager fertilior, stercus uberius ,
instrumentum rusticum recentius ac melius , qui tamen codem tempore
malam messem deplorat aut si proventus votis respondet, fortunae non
peritiae acceptum refert. ,
. Rogate grandem natu navitam, multos per annos in alto tempestatibus
iactatum , quid sit quod tam cito cursum conficiat, quod procellis furen-
tibus non commoveatur neque maximis periculis turbetur, sed ea aut for-
titer subeat aut callide se ex illis expediat, quid eum docuerit ventis et
fluctibus adversis navem in portum compellere, rogate eum quare nunc
id facere possit, quod, primum navem conscendens, vix unquam se facere
posse credebat ‚et respondebit experientiam multorum annorum felicis huius
rei causam esse. ι ’

Rogate architectum, qui fiat ut turrim educere audeat, quam mirantes
suspicimus , cuius in summo fastigio licet exorta sit tempestas tuto insis-
tere possumus3 rogate eum quomodo aedificium exstruere possit, quod
iniuriae temporis rerum· edacis resistat et longum artifici proroget aevum
et respondebit experientiam suam nixam scientia, quae ipsa ex aliorum ·

experientia derivatur , hoc effecisse. Ξ

