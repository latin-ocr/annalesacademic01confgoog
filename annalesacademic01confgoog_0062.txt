52 1. E. Gonnsml'r

videat3 quem denuo scopulum is solus evitabit ‚ qui antiquitatis et historiae
scientia imbutus , Ictos sua ipsorum lingua loquentes intelligere atque ita
i‘usta ratione discernere didicerit, quid iis proprium et a nobis alienum
habendum , quid omnibus commune ab omnibus amplectendum sit.

Quum igitur tantis nominibus sese commendet studium iuris Romani,
mirari subit, cur in patria nostra ubi olim inprimis floruit, nonnisi pauci
inveniantur, qui toto pectore illud amplectantur, alii qui insolenter fasti-
diant, alii qui cum discendi cupiditate incensi accessissent, facile ab eo
sese deterreri passi sint et vix coeptum opus mox dereliquerint. Et pri·
mum quidem hoc tribuendum videtur seculi ingeni0, prope dicam vitio.
Ex quo enim apparuit, quantum ad hominum utilitates et commoda augenda
valeat cum ea philosophiae pars , quae versatur in indagandis naturae viri-
bus legibusque quibus singula reguntur, tum ea disciplina qua docemur,
quomodo divitiae obtineantur et distribuantur, ab eo inde tempore hominum
mentes et cogitationes sensim sensimque vertebantur ad id doctrinarum
genus , quae ad bene beateque vivendum-proxime referre viderentur. Unde
cum infatigabili et laudabili sane nova sectandi ardore , nimius atque in·
iustus vetustatis contemtus et quasi revera novus ab integro seculorum
nasceretur ord0, quidquid antiquitatem redoleat contemtui habere , ad id
tantum quod adest, quodque praesens est quodque nostra procreavit aetas,

, sese accomodare coeperunt. Malum hocce uti universe serpit, ita iuri

Romano iam bellum minitatur. Et sicuti nuper fuit, qui pueros in gym-
nasiorum subselliis sedentes non lingua Graeca sed zoologia imbuendos esse
serio suaderet, mox, si Deus vult, reperietur, qui dupondiis auctor erit,
ut iuris elementa non ab Imperialibus institutionibus appetere , sed a com·
pendio quodam practico , a nescio quodam causidico, vernaculo sermone
concinnato , auspicari velint.

Meminerint quaeso invidiosi illi obtrectatores id quod centies dictum et
centies repetitum est, homines perpetua et continua serie sibi succedere ,
praesentia a praeteritis , futura a praesentibus esse apta, neque ullum secu-

