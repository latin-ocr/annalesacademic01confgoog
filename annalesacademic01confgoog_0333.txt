ORATIO. 328

exprimi prorsus videtur. Iudicatur cur observetur. Assiduus ille in pectore
humano rerum divinarum testis et vindex iusta aeque ac honesta distinguit
et definit. Eam observandi homiui Christiano nullum aliud principium
et fundamentum quam Dei voluntas, cui parendi necessitate se sentit ob·
strictum.

Minime tamen oraculi instar haud fallacis conscientia sua profert effata
prompta semper et parata. Iisdem atque omnia humana regitur naturalis
incrementi legibus. Quisque suam acuit et excolit conscientiam. Acuit
autem et excolit , cum rerum suique naturam melius perspexerit, cum quae
in ea est agnoverit divinae voluntatis necessitatem , et cum eam quam ag-
noverit , observaverit. Sed cum quisque suam acuit excolitque conscien-
tiam , non divulsus nec disiunctus est a reliquo genere humano. Aequa·
lium , popularium , praecedentium aetatum ipse expertus vim , eam sua vice
rursus exserit in illos populares , in subsequentes etiam aetates.

Aequalium populariumque , quatenus inter se consentiunt, conscientia
publica recte dicitur.

H ac conscientiae voce significatur deinde veritatis et necessitatis, non
utilitatis opinione persuasionem illam contineri. Est, minime nego ‚ et in
iure sua persuasioni de utilitate vis. Sed non nisi intra fines , quamvis
latissimos , quos veritatis et necessitatis ponunt opiniones. In plurimis iuris
locis quae publica iubet conscientia accuratiorem postulant definitionem.
In ea accuratiore definitione sola spectatur utilitas. Sed accuratius definita
quo nituntur non mutant fundamentum.

Summs igitur eiusque discipuli per decennia ‚ proxima illa omnium
iurium et institutorum causa, persuasione illa communi, sive qua voce
nos uti malumus , con scientia publica contenti fuerunt. Inde autem ab
anno huius saeculi fere quadragesimo etiam remotiorem causam indagare
et investigare coeperunt , causam ‚ qua illa definitur determinaturque pu·
blica persuasio sive conscientia.

Conscientia omnis ‚ in rerum suique natura divinae voluntatis necessita-
tem agnoscens ‚ ex ea rerum suique natura materiam sumit mutuaturque
suam. Res autem quarum natura conscientia publica , quatenus iuris inter
homines fons , definitur et determinatur ‚ sunt vitae necessitudines quae

inter homines intercedunt. Omne enim ius hominum 'causa constitutum ‚
41

