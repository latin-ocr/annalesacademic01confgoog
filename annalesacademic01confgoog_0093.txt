ORATIO. . 83

stione iuris mere civilis prorsus aliena et semper fuit et habita est iuris
gentium illa privati qua quaeritur, utrum status comitetur personam necne ;
utramque vero ipsum etiam legislatorem probe distinxisse patet.

Iam vero qui rem de qua agitur ante omnia inspiciendam esse bene
memor interpres ad hanc dicta exigit, persuasum sibi habebit, legislatorem,
quamvis ex grammatices regulis accuratius loqui potuisset, recte tamen
etiam, quum eadem iura peregrinis ipsa lege tribui vellet, idem illis ius
esse nisi lex contrarium statuat dicere potuisse. Sic dubia fiunt verba
quae immerito clara videbantur ; ex mente vero legis diligenter et ’iustis
auxiliis explorata vera interpreti apparet dubiis verbis enuntiata ’ legislatoris
voluntas.

Quodsi ne tum quidem ab opinione illa discedat interpres , quam ver·
bis haud immerito se defendere primum contendebat, deliberationum vi
in interpretationem legis perperam detractat neque verba iam captare dici
non potest. Ad subtilioris enim grammatices regulas legem exigit, quas
neque legislator edixit neque rebus ac factis ostendit sedulo a se esse ob·
servatam difficultates vero earum solutioni, legem absurdam suae sapientiae
praeferre videtur.

Late igitur iam pateat interpretis munus, A A. l crescat et in posterum
quo plures in lucem protrahantur interpretationis fontes, qui, quum inves-
tigationis campum extendant , simul tamen investigandi praesidia augent.
Neque nos moveant meticulosorum illorum codicum patronorum querimoniae ,
de ipsis codicibus quippe desperantium quum certum sibi ius quo quae-
rant, nesciant. Gaudeant potius omnes ius illud certum scilicet , quod
somniarunt qui superiori saeculo codicum exstiterunt patroni, codicum fruc-
tum non fuisse; gaudeant imprimis quod a multorum isto camelorum onere ,
de quo querebantur ICti patrii, nos liberaverint, linguaque patria conscriptae
leges firmum demum fundamentum iecerint cui vere patriam superstruamus
iurisprudentiam. Quam ut colant, foveant, promoveant omnes qui sunt
loti vere patrii neque sibi eripi patiantur nisi cum ipsis codicibus , exoptato
restauratae nostrae libertatis et civitatis monumento, bene vertat Deus ,
cui inaestimabile hoc acceptum referimus bonum!

 

11*

