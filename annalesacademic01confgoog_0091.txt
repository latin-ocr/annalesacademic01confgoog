ORATIO. 81

Dein sedulo attendat interpres , an quae sive de ratione sive de sensu
legis ex deliberationibus efficiat satis certa sint; an revera et sine dubio
sensus qui esse ο videatur communi illo , de quo locutus sum , consensu
nitatur. Quapropter accurate distinguat, a quo, quomodo, qua occasione
aliquid dictum sit. .

Denique ante omnia tenendum hoc est , ne unquam obliviscatur legis
vim non habere deliberationes ‚ ne umquam illis tribuat auctoritatem qua
ad corrigendam vel emendandam legem claris verbis enuntiatam abripi se
patiatur. Quodsi forte ex iis apparet, aliam fuisse legislatoris voluntatem ,
quam verbis palam fecerit , voluntatem mutatam esse statuat interpres ne-
cesse est; ultra legem ne sapiat! Ex hoc enim abusu , si quid recte video,
iteratae illae de logicae interpretationis usu querimoniae. Haec imprimis
causa fuit, cur deliberationum usus a multis improbaretur ‚ quod intra in·
terpretationis fines non consistentes , legislatoris partes agere veriti non
sunt interpretes , ipsiusque legis clara verba ex praesumta ‚ haud tamen
legitimo modo declarata , voluntate ad aliena deflectere veriti non sunt.

Quae de mente legis exquirenda in interpretandis legum imprimis civi-
lium codicibus praecipua proferri possint dubia adumbrare conatus sum, AA.!
Ne iam diutius , quam par est, patientia vestra abutar, uno , quae dixi ,
liceat illustrare exemplo.

Celebris quaestio a iuris nostri civilis agitata est interpretibus ‚ utrum
statuta quae dicuntur personalia iure nostro peregrinum sequantur an vero
status perigrini nostris regatur legibus.

Qui primi exstiterunt iuris nostri interpretes vix dubitarunt quin secun-
dum nostras leges respondendum esset, provocantes ad clarum art. 9 legis
generalia de legibus placita continentis placitum , quo legislator edixit ius
civile idem esse peregrinis ac Neerlandis nisi lex contrarium statuat. Leges
enim de statu ‚ sio illi , quum ad ius civile pertineant , idem quod de toto
iure civili valet , de statu valere debet. — Postea , quum penitius in legis
sensum inquiri coeptum esset· ut singulae quaeque ad eam exigerentur
species, ita· in contrarias partes abierunt plurimi, ut qui hodie secundum
legem pereyrinam de statu peregrini respondeant, receptam videantur tueri

sententiam. Huius diversae opinionis causa primaria petenda lalst ex iis

 

