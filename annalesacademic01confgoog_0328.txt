318 B. 1. GRATAMA

Antequam igitur ad illum ascenderunt homines, ius nullum. Ius positivum
non enascitur nisi consensione quadam eorum , inter quos obtineat. Igitur
inter eos , inter quos nulla consensio, nullum ius. Deinde consensio ills
est hominum factum ‚ opinionibus innixum hominum. Si· igitur nullum
ius nisi positivum , necesse est facto illo oriri, constitui ius , opinioni-
bus igitur non natura ius esse proditum. Quo nullum graviorem huma-
noque generi perniciosiorem dari errorem et sponte patet et omnium tem-
porum docuit historia.

Defendendum igitur nobis est et firmiter retinendum ius naturale. Sed
quanam ratione evitabimus difficultates ‚ quibus omnes premi vidimus iuris
naturalis ‚ quas laudavimus ‚ definitiones? Via demum munita fuit, cum
Hegeliana Philosophia et historica schola iungi et conciliari coeperunt. Sci·
licet sicuti Amsrorsms hominem iam appellavit ζῶον πολιτικὸν, id est ani-
mans ‚ quod nonnisi in convictu et consociatione cum sui similibus suam
explicet naturam, ita maiore etiam iure hominem ζῶον ἱστορικὸν dixeris,
id est animans , quod non in una generatione , sed demum in sibi subse-
quentium generationum continua serie , suam evolvat indolem. Et hac in
re genus humanum a ceteris differt socialibus animantibus. Subsequens
apium , formicarum , fibi-orum generatio non alia neque alis ratione agit
quam antecedens. Sed hominum generationes inter se cohaerent , et con-
tinuo non interrupto inter sese iunguntur vinculo, Maiarum incedimus χ
tumulis , sed et eorum insistimus humeris. Quae perfecerunt, collegerunt,
investigaverunt maiores ‚ nobis transmittunt , iisque adhibitis nos lucramur
nova , et sic quae a patribus accepimus aucta tradimus posteris. Est
quasi communis humani generis doctrinarum , artium , opum , divitiarum
sors , qua quaeque foeneratur aetas , quamque foenore aliisque incrementis
auctam tradit sequenti. Est singulis , est universo generi humano , est
variis aetatibus suum propositum , sua qua incedant via strata et munita,
et in iis demum omnibus coniunctis natura explicatur humana.

Haec omnia inprimis valent de vitae necessitudinibus , quibus iunguntur
inter se homines , quaeque eas regunt iuribus. In illis ad praesentem
populi conditionem ordinandis et mutandis subsequentes elaborant aetates.
Quae iam prior aetas perfecit, sequenti transmittuntur aetati, et ab ea ad
suum iam usum accommodata, aucta et emendata traduntur posteris.

