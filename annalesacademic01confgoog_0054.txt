44 I. E. Gounslul'r

Ad hanc quaestionem respondere, eo minus mihi videbatur ab hoc tem-
pore et loco esse alienum ‚ quod qui hanc Academiam curant, viri amplis-
simi , quantum Iurisprudentia Romana sibi curae cordique sit, rebus ipsis
ac factis declararunt, quum auctoritate sua effecerunt , ut utriusque iuris
publice interpretandi provincia duobus , quorum quisque in sua regione
vitae tabernaculum poneret, committeretur ‚ adeo ut cum meam disciplinae
partem commendabo , non tam meam ipse stationem extollere , quam quod
periti ea de re sentiunt , me patefacere videri velim.

Propositum mihi igitur est , hac solenni hora disserere de studio imis
Romani hac quoque aetate in patria nostra excolendo. Benevolis quaeso
auribus me dicentem audiatis.

 

Est interpretandi ars , qua cum nemo potest esse destitutus, qui rite

’ percipere velit, quid alterius animo sive loquentis sive scribentis obversa-

tum fuerit, tum certe ille carere nequit, cuius munus est ius sive leges
ad rerum usum et communem utilitatem accommodare. Quum enim nemi-
nem lateat, a recto pravove iuris intellectu pendere bona, fortunae, civium
salutem ac vitam ‚ facile intelligitur ‚ eum qui sive patroni sive iudicis
magistratusve munere fungi sibi proposuerit, ab lruius artis praesidiis non
rite paratus atque inst-ructus veniat, vel in minimis tenuissimisque rebus
ita labi, ut tamquam formularum-cantor ab omnibus turpiter irrideatur,
Icti nomine prorsus indignus habeatur. ,

Verum enimvero uti iuris interpretatio cum multis periculis est coniuncta,
sic peculiarem quandam sibi habet difficultatem; si quidem ad aliorum vel
oratorum vel scriptorum dotes maxime pertinet, copiose et ornate scribere
aut loqui, ut audientium aures orationis dulcedine demulceantur, vel legen-
tium animi sententiarum concinnitate et styli ornamentis delectentur , legis-
latoris eontra est virtus, concisa atque absoluta verborum brevitate et sim-
plicitate: imperare ‚ vetare , permittere , punire. Legum adeo effata quo·
dammodo ad oraculorum sunt instar, a Ictis utpote iuris sacerdotibus
- explicanda et ad civium notitiam promenda.

Non est nostrum , cum iuris interpretandi ratio magna ceteroquin ex
parte constet praeceptis ex vulgaribus interpretandi · principiis deductiS‚ late

