onsr1o ” mr

divinae miramur providentiae curam. In divina voluntate igitur non tan·
tum principium , quo iuris observandi obligatione adstringimur, ponendum
ultimum, sed etiam ex ea iuris materia repetenda, quae tamen hominum
intercedente opera definiatur , determinetur.

Doctrina igitur de vitae necessitudinibus ante haec duo fere decennia
proposita, nostra disciplina ‚ discrimine inter scholam historicam et philo·
sophieam fere sublato ‚ viam prorsus flexisse dicenda est.

Nec tamen resplane fuit nova, nec finibus quos indicavi circumscripta.

Non enim aliud quid sibi voluisse videntur, qui in quaestione quatenus
ius Romanum apud Germanicae stirpis gentes, Anglos et Scandinavos si
exceperis , omnes, receptum fuerit , ad rerum provocabant naturam , eaque
iuris Romanis usum et auctoritatem finiebant.

Scilicet, si parvas paucasque fortasse exceperis regiones, nunquam lege
certa et definita receptum fuit ius Romanum , sed invaluit ICtorum tantum
auctoritate, qui eius ad ius patrium explicandum ‚ evolvendum et excolen-
dum usu non contenti, plurimis locis, quod frustra negari videtur, patrios
everterunt mores, iisque Romana substituerunt iura. Quod plurimis tri-
buendum causis , sed huic inprimis. Ius Romanum cum recentioribus inno·
tesceret gentibus , hae, quamvis adscendentes continuo , multo inferiore
etiamnum consistebant vitae civilis excultae gradu , quam quem adtigerant
iam Romani, cum in iure civili monumentum sibi exstruerent ipso imperio
perennius.

Iura praesente populorum conditione definiuntur et determinantur, sed
non nisi intercedente hominum opera et labore. Perspiciendae sunt vitae
necessitudines , et perspectis iura accommodanda et adaptanda. Exercetur
et hac in re subsequentium aetatum non intermissa et indefessa industria
et solertia. Germanarum igitur gentium operae parcitum fuit et labori,
cum iura ‚ quae ceteroquin ipsis lento et molesto opere essent conquirenda
et exstruenda, promta et parata e iure desumere possent Romano, Et
cum iam progressa populi conditio nova vel mutata postularet iura , eadem
facilitate ex cultioris gentis iam dudum demortuae reliquiis in usum suum
omnia transferebant quibus indigebant.

Iure Romano igitur iun's apud nostrates incrementum non repressum
fuit aut impeditum ‚ sed acceleratum potius. Quod Angliae cernitur exem·

