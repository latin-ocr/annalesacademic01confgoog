12 A. E. smol* THOMAS

peccabatur, neque igitur mirandum eventum non semper fini proposito
respondisse. Quo factum est ut mox rationem sibi reddere conarentur,
cur, quod sibi in uno casu observasse viderentur non in altero quoque
reperiretur· ad eam rem opus erat varias observationes m unum colligi,
inter se comparari et singularum explicationem quaeri, unde sensim me·
dicinae scientia orta est in qua creanda a peculiaribus ad universalia pro·
gredi studebant et e phaenomenis, quibus legibus subiecta essent, elicere.

Post inventam medicinam quaesita est ratio. Neque mirum. Crescente
tamen doctrina fieri non potuit quin identidem appareret, observationes,
quibus ratio niteretur aut imperfectas aut numero pauciores aut falsas esse,
quo factum est nt, novis rebus cognitiS, veteres hypotheses abiici necesse
esset, atque igitur intelligeretur scientiam comparatam nequaquam stabilem
esse. Res ipsa quidem nihil mali habebat, nam aedificium cuius funda-
menta firma non sunt diruere, eique alterum melius et stabilius substituere,
quis est qui reprehendat? Sed dolendum est multos prioribus seculis, in-
terdum etiam nostra aetate, ιιοιι id egisse ut ante omnia fundamenta aedi·
ficii ampliora atque firmiora redderent sed ut aedificium ipsum, si forte
minus pulchrum, caducum, iusto angustius videretur, ornarent, sarcirent
amplificarent. Graviter dolendum est tanta temporis et impensae iactura
multos iis rebus studuisse quaa, cogitatione adhibita, satis facile erat i‘n
telligere neque stabiles fore neque proposito fini responsuras. Missis am-
bagibus , ut rem quam simplicissime proponam, graviter dolendum est mul·
tos medicos saepe se penitus ad hypotheses et theorias contulisse et acutis
argumentationibus experientiae minus amplae et perfectae subvenire stu·
duisse. Hic error. multa per saecula studiis medicae arti obfuit neque eam
disciplinam firmis niti fundamentis passus est, quod adhuc faceret nisi
recentioribus temporibus esset abiectus , quod grato animo confitemur sae-
culo decimo septimo et duodevigesimo praeparatum , nostro vero confec-
tum esse. Reditum est· ad observationem tamquam praecipuum , ne dicam,
unicum fontem omnis firmioris cognitionis et medicus peritus , nostra ae·
tate , non prius morbi rationem sibi reddere studebit, neque medicamenta
praescribet, quam his sibi respondendum proposuerit: Quid possum ob·
servare in corpore huius aegri curae meae commissi? Qua in re ea quae
in eo observo differunt ab iis ‚ quae in sano inveniri debebant? >Quas

