ORATIO. ’ 335

vis prudens quisque, quae possit, faciat ut naturae istae aberrationes prae-
vertentur aut corrigantur. Sic etiam in vita sociali et civili monstrorum,
servitutis e. g. , melius perspicitur natura , iure naturali bene exculto. Subest
et servitus communibus quibusdam legibus, et in structura et natura aliorum
iurium refert similitudinem. Aberrationem hanc a naturali vitae civilis con·
ditione et statu prudens quisque praevenire et corrigere caute conabitur.

Medicorum artis auctoritas debetur accuratae observationi et indagationi
omnium rerum , omnium membrorum , omnium virium et effectuum. Ex
his regulas derivant, non haec ad praeconceptae opiniones exigunt. Eadem
nobis procedendum via. Non e generalibus principiis undecunque sumtis
proficiscendum , sed rerum natura perlustranda , singulae vitae necessitudi-
nes investigandae ‚ ex iisque nostrae depromendae artis regulae.

 

Edicto quo Academiae reguntur nostrae art. 251 iubetur, ut Academiae
nostrae per praeteritum iam annum historiae conspectum vobis exhibeam.
Quomodo longus esse possim non video. Non professorum sed academiae ‚
historia non fata , sunt exponenda, idque breviter non fuse lateque. Con-
spectum tantum vos ut habeatis efficiendum.

Suum res tenuerunt cursum.

Ut solent strenue et diligenter Academiae commodis prospiciunt Curatores.
Nos omnes professores et alumnos sollicitudine complectuntur sua. Acade-³
miae instrumentum non tantum ut salvum et integrum servari sed etiam
amplificari possit curant.

Qua certe etiam in re, non solum in administranda provincia Gronin·
⁰ gana , merita tua , Amplissime van nomn! Rex agnovit augustissimus, cum
te Ordinis Nederlandioi leonis insignibus ornaret. Igitur et nos tibi de ·
aoccpto congratulati sumus honore ‚ cum civibus fere omnibus mirantes, cur
nunc demum tibi haec tribuerentur insignia , cur tamdiu fere solus inter
collegas manseris uon decoratus.

Ex Professor-um ordine nemo non munus suum obire et exsequi potuit.
Multi quidem experti sumus quod ait poeta:

Arida languentes febris depascitur artus.

