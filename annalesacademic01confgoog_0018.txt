8 ³ A. E. SIMON THOMAS

afferunt solatium , morbus enim quo laborat facit ut ad nullam utilem rem
idoneus neque sibi neque aliis possit consulere , aufert facultatem agendi ,
praepedit voluptates. ,

Spectate senem , spatio prope decurso vitae , vires languescere quidem
sentit at non omni vitae iucunditate caret , sensus debilitantur at officium
faciunt, membra minus sunt robusta at nihil impedit quo minus iis uta-
tur , otium non inertiam sectatur ‚ quaeque ipse non iam facere potest, in
his alios monendo et docendo adiuvat et ex thesauro multarum et optima-
rum rerum ea depromit quae minoribus usui et saluti sint, sed eum quo-
que morbi vis opprimit, vitae paullo ante tam iucundae eum taedet et
amici ac propinqui, quamquam pie eum diligunt, paene dixi, quoniam
eum diligunt, facere non possunt quin optent orentque ut una cum vita
mors eum cito miseriis doloribusque liberet.

Si haec omnia sunt vera, quod nemo negabit, qui aut ipse graviter
aegrotavit aut alios gravi morbo oppressos vidit, profecto medicina una
omnium nobilissima ars habenda est, quippe cui propositum sit valetudi-
nem conservare et restituere , quod si assequitur nemo sane invenietur qui
dubitet benignissimam quoque eam artem esse vocandam, neque mirandum
igitur , antiquissimis temporibus , quum homines omnia , quae sibi grata
aut utilia evenissent, diis accepta referrent, divinos ei esse tributos honores.
Quod hodie nobis quoque facere licet. Neque tamen hoc ita intelligi ve· ’
lim , tamquam Deus ipse homines docuerit morbis occurrere aut opitulari,
sed quod ea animi bona, quibus medicas artes creaverunt, auxerunt, emen·
daverunt, in nobilissimis almae Providentiae donis numerare possumus.
Sed licet ea disciplina sit praestantissima , nisi ad hominum usum conver-
titur, magna tamen caret, commendatione3 tum demum quum sd aliorum
salutem confertur vere dicere possumus medicinam generi humano , tam
multis tamque variis morbis tentato , summum esse bonum. Ad eam rem
opus est illos, qui medicam artem exercituri sint, praeter doctrinam atque
artis perceptionem etiam experientiam afferre , quae quo maior et accura-

tior erit, quo firmioribus fundamentis nitetur, eo magis eos idoneos reddit, ι

qui munus tueantur officioque satisfaciant.
Benevolis igitur auribus animisque, Auditores Humanissimi, me petae-
quamini , quaeso , in hac diei solemnitate breviter disputaturum n de Espe-

