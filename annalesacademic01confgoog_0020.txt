ιο ’ A. E. smon monas

Rogate mercatorem ..... sed quid opus est pluribus exemplis. Quis
est quin videat non solum scientiam requiri ut aliquid bene faciamus sed
etiam exercitationem ut illa scientia uti possimus. Quod vero in omni
munere obeundo , in omni arte exercenda, in primis est necessarium, quis
putet id in medica arte supervacuum esse. Nolite id existimare , A. H.
Contra habet se res: licet enim quaevis alia ars cogitando, audiendo, le·
gendo percipi possit, contendere audeam artis exercitationem et experien-
tiam medico non solum magni facienda esse sed rem ita esse comparatam
ut sine his nequaquam utilem se praestare possit. Primum enim quanta
experientia indiget, ut eos] qui medicam artem invocant eumque interdum
inani verborum torrente obruunt probe intelligat, ut e multis questibus
ad eos attendat quos in diagnosi instituenda inprimis spectari oportet?
Quomodo sine experientia ex aliis ‚ qui et · eum et se ipsos decipere co·
nantur, verum eficiat, aut arcana indagabit quorum aegrotantes ipsi sibi
vix conscii sunt? Quomodo scire poterit cuinam morborum· generi homines
ex aetate, habitu , vitae ratione , loco quem incolunt maxime sint obnoxii?
Quam vim alii homines ac res quibus circumdantur in eos habeant?
Quomodo morbum incipientem , symptomatis nondum perspicuis , quo
tamen uno tempore morbo feliciter resistitur, rite dignoscere poterit? Quo-
modo quum infinitus morborum sit numerus, qui in humanum corpus ca·
dunt, in tanta symptomatum similitudine veram morbi naturam semper
explorabit Ρ Quomodo accommodata remedia praescribet , quibus valetudo
reficiatur aut dolores leniantur aut , si morbus est immedicabiliS‚ vita pro-
ducatur et fiat tolerabilis Ρ Quomodo effectum medicamentorum diiudica-
bit, iustumque tempus indicabit , quo sint semovenda, ne finem , quem
sibi proposuit, excedat? Quomodo fidenter celerem sanationem praedicere
et vere· promittere poterit, eaque re ipsa anxium et dubium aegrotantem
levabit? Quomodo homines inconsideratos nimiumque securos periculi, in
quo versantur , admonebit et moribundo mortem appropinquantem denun-
tiare poterit ut ‚ dum tempus sinet , rebus suis atque utilitati eorum quos
caros habet consulat? Nonne ad haec omnia experientia , quae sola exer-
citatione acquiritur , opus est? Quae quum ita sint et in nostra patria
consuetudo adhuc fert, ut in morbis internis, quos. vocant, et in malis
externis non ab eodem auxilium invocetur, atque igitur medicus fere aegros

