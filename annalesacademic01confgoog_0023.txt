onAr1o. ’ w

physicas organorum mutationes , quas aberrationes in modo quo functiones
perficiunt reperire possum? Haec autem via ac ratio , quod nobis vere vati·
cinari posse videmur , nunquam in posterum relinquetur , sola enim est quae
fide sit digna, sola cui verum subiectum sit, quodque verum est idem est
sempiternum. , ·

si vero observatio revera cognitionis et experientiae fons putandus erit
medico , fiat necesse est , abiectis opinionibus praeiudicatis , tum vero omnibus ’
partibus sit absoluta , atque ita admoneor ut breviter duas praecipuas res
attingam , quibus ars observandi nostro tempore differt ab ea quae olim
‘erat in honore.

Prioribus temporibus igitur plurimum tribuebatur omnibus iis , quae
aeger de se narrare poterat. Quaestiones medicus proponebat, quibus ab
aegro respondebatur3 quo crebriores eae quaestiones erant, quo accuratiora
responsa, quo melius aeger significare poterat, quam morbi causam crede-
ret, quid sentiret, quo impediretur, eo melius medicus morbum se cog-
noscere credebat, fidentius remedia praescribebat, certius futuram aegri
sortem praedicere audebat. Si vero animi conditiO, aut tenera puerorum
aetas obstabat, ne aeger ipse sensa exprimeret interrogabantur propinqui ut
ex his saltem reperiretur, quid aeger sentire potuisset aut nunc sentiret.
Erant igitur inprimis symptomata quae dicuntur subiectiva quibus pluri-
mum in diagnosi et prognosi tribuebatur. Quo factum est ut homines
saepe in errores inducerentur aut in ambiguo essent. Brevi exemplo id
“ ostendam. Queritur aliquis de cephalalgia et gastricismus aut alvi consti-
patio est huius rei causa. Medicus vocatur ad feminam quae nausea et
praecordiorum dolore laborat, atque igitur in stomacho morbum sedem
habere credit , quum instans eclampsia morbus systematis nervosi cerebro·
spinalis subiectus sit.

Fac autem ita errari non posse, indicaverit omnis aeger organum labo-
rans tam certo ut in dubium vocari non possit, tum quo‘que eius questus
raro veram indolem aut propriam vim morbi declarant. Multi praeterea
inveniuntur, qui animi mollitia in questibus 'modum excedant aut in con-
trarium vitium incurrant et seria symptomata pro nihilo habeant aut con-
sulto reticeant. Ut rem uno verbo absolvam, quamdiu in morbi causa
diiudicanda praecipue symptomata subiectiva attendebantur, tamdiu quo-

 

