56 1. E. GOUDSMIT

oculos ponatur, non tantum quid apud Romanos iuris fuerit, sed id prae-
cipue , qua arte et elegantia in illo excolendo versati fuerint.

Quod ad argumenta tractanda, ea anteponantur, quae seu iure nostro
sunt recepta, vel certe in illud nonnihil momenti habuerunt, nonnisi levi-
ter vero adumbrentur illa, quae vel arcte cohaerentia cum Romanorum
moribus, reipublicae regimine , magistratuum iurisdictione et iudiciorum
ordine, simul cum Romanorum imperio evanuerunt, vel cum veterum
Ictorum subtilitate et superstitiosa formularum observantia , vel denique
cum erroribus ipsis de societatis humanae conditione et legibus obiectiS,
nec amplius vivunt, nec vita digna sunt.

Haec autem quae dixi non ita intelligi vole, quasi revocari velim tem·-
pora illa inculta , quibus sufficere videbatur, ut quis omnis eruditionis ex-
perS, ea tantum tenens quae sunt in disceptationibus atque in usu forensi,
certa quadam· verborum volubilitate, brocarda quaedam effutire valeret aut
quasi immemor gloriae, quam nostrates olim historia iuris excolenda novis-
que et incognitis fontibus indagandis consecuti fuerunt, aut quasi ignarus
eorum, quae Germanorum schola historica praestitit et in melius reforma·
vit, pro nihilo ducam eam disciplinae nostrae partem, quae docet, quomodo
quaevis instituta originem , incrementa et finem acceperunt. Ut enim hoc
omittam , plures qui in Digestis occurrant locos ‚ quum auctores habeant
illos Ictos, quorum plerique longe ante marmanum diversa iuris et iudi-
ciorum oonditione floruerunt, ex historia demum lucem suam accipere,
neminem certe fugit, cuius quis civitatis nec mores nec instituta nec regi·
minis formam, neo leges cognitas habeat, eius ius civile non posse ab eo
commode tractari, dum praeterea omnes iuris partes ita aliae ab aliis sunt
aptae et colligatae unoque spiritu continentur, ut ea quae in usu ab iis
quae antiquata et obsoleta sint, prorsus avelli nequeant. Quod volo, hoc
est, ne in iis quae non nisi adiumenta et subsidia sunt, ita haereamus, ut
pro re principali habeatur , quod nonnisi accessionis vice fungi oportet, nec
quidquid agamus ‚ umquam oculos avertamus ab eo fine , ut excolatur ius
quod in ipsis obtinet rerum argumentis illudque eadem arte , qua Romani
fuere insignes, interpretari discamus.

 

