64 VAN BONEVAL FAURE

obsoleta et inania commendare ‚ temporis item quo vivant usus et ingenium
negligere ‚ in caeteris autem quae aetas fert diiudicandis et tuendis non
alio studio duci censeantur —- fieri possit, AA.! ut idem de iuris civilis
hodierni patrii, lingua quippe patria conscripti, interprete latino sermone
munus suum auspicante , iudicium ferant , qui classicarum litterarum stu-
dium arctissimis finibus circumscribi cupiant vel etiam illud plane abro-
gari haud inviti patiantur.

Equidem vero quum neque temporis quod vivimus ingenium ignorare
. neque flocci facere in animo habeam , hoc, illi concedam , ut paucis rationes
reddam , cur latino sermone uti constituerim.

Necessarium hoc mihi visum est propter legis disertum placitum; legum
vero observantiam tueri Iuris interpreti primarium praeceptum est.

At — veniam legis ab amplissimis viris , qui res Academiae curant,
lex ipsa petere permittit. Scio equidem , sed sine idonea causa hanc ve-
niam dari non posse nemo est, qui neget, neque equidem sine idonea et
irrefragabili causa illam petere sustinuerim. Manifesta enim legislatoris
voluntas haec est ut maneat exceptio illa venia neque tam frequenter con-
'cedatur ut regulam tollat 3 et, si forte frequentius iam danda sit quam ipsi
legislatori sua aetate utile vel necessarium visum fuerit , urgens tamen
etiam nunc adesse debet necessitas , uti v. c. in lectionibus de iure patrio
habendis, quae si patrio sermone non haberentur, ipsa res de qua agitur
ne quid detrimenti captura sit summopere verear. Caeterum semper tenen·
dum est hanc demum esse veram legis reverentiam ut, quc durior sit

· lex vel ingratior , eo maior ducatur gloria obediendi, neque nostram

’ sapientiam quam legislatoris sapientiorem videri velimus!

Num igitur hic forte argumenti, num vestra vel mea ratio veniam im-
petrare postulat? De argumento mox ipsi iudicabitis; num vestra ratio
postulet, me ee hoc loco non latino sed. patrio sermone verba facere, serio
cogitare non ausim; ipsam hanc quasi dubitationem percontando prolatam
excusetis ‚ precor. Quod autem me ipsum attinet, iuris interpreti conce-
datis hanc legibus obediendi gloriam -· vehementer enim me puderet , si
meam imperitiam tamquam obsoletae legi culpae verterim -- ignoscatis
tamen , si de latine dicendi insolentia et difficultatibus ex meo vobis ser·
mone magis constitit.

