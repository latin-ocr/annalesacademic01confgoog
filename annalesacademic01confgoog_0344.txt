834 B. 1. GRATAMA

quidem aetates non annorum ordine sed populorum metimur conditione.
Quod naturale , sanum , nullis vitiis aut morbis oppressum secum ferat
vitae civilis incrementum , hoc ius appelletur naturale. Historicum igitur, -
quod maximum et plurimum in iure efformando valet momentum , etiam
in iure agnoscatur naturali.

E medicorum re imagine desumta meam magis etiam et ab omni parte
illustrare liceat sententiam. Medici non ex uno homine , uno individuo,
certo vitae suae momento constituto , artem suam et disciplinam depro-
munt et colligunt. Sic nos vitam civilem non ex unius civitatis iam ex·
stantibus institutis cognosci posse putamus. Et minime quidem medici
intra infantiae vel adeo vitae uterinae stadium sese continent. Sic nobis
non ex vita antesociali , ex statu adeo illo quem fingebant naturali, vita
civilis definienda est. Distinguunt medici in vita humana varias aetates,
et quid cuique proprium sit definiunt. Suo tempore dentes prorumpunt,
cadunt ‚ mutantur, apparet barba , oritur et exstinguitur sobolem procreandi
facultas. Sic nobis quid quaeque in vita civili ferat gentium aetas ‚ in·
vestigandum: constituendum quae qualesve iuris regulae , notiones ‚ insti·
tuta cuique propriae sint aetati.

Ab iis , quae pro varia aetate differunt hominum ‚ separantur quae sin-
gulis propria sunt hominibus et individuis. Alii nigris , alii flavia ‚ alii
rutilis sunt capillis , quamvis diversitatibus hisce subsunt quaedam omnibus
communia. Sic et nos distinguere debemus , qnae singulis sint propria
gentibus Sed in hisce quoque reperimus communes quasdam omnis struc-
turae regulas. Et profecto in medicorum arte ea, quae singulis sunt pro·
pria hominibus, non pugnant cum generali de humanae vitae ortu et pro·
gressu ‚ quam sibi informarunt, doctrina. Contra hanc edocti, illa demum
recte diiudicant et intelligunt. Sic et in nostra arte ‚ cum generali illa de
vitae civilis ortu et incremento doctrina , quam ius naturale nos appella·
mus, non tantum non pugnant singulorum populorum iura, sed sine ea
haec recte intelligi non posse videntur.

Sunt sane in vita populorum , quae iuri repugnant naturali, ut sunt in
animantium vita monstra ‚ portenta, vitia alia. Sed et haec legibus et
regulis quibusdam obtemperant communibus , ex quibus sunt diiudicanda
et tractanda. Feruntur etiam monstra , nec ense resecantur gibbae , quam-

