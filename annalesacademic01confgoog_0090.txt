80 VAN BONEVAL 1² A URE

verumenimvero ubi omnem illis auctoritatem denegant, propterea quod non
in bunc finem habitae sunt ut interpretationi inserviant sed potius ut
legem ipsam commendent vel suadeant, prorsus obliviscuntur, huiusmodi
etiam commendationes natura sua plurima continere, quibus sensus eorum
quae commendantur, declaretur. Quaenam autem , quaeso, differentia est
inter eum qui legem commendans sensum declarat et legis interpretem , nisi
quod hic legem latam , ut recte applicetur, ille, antequam lata est , ut
feratur, explicat.

Mihi quidem deliberationum vis in interpretandam legem nulli dubio
obnoxium videtur. Quod ut ita sentiam, suadet etiam primarium cuiusvis
dicti vel scripti recte intelligendi et interpretandi principium , quod coqui·
tionem personae eius qui dicit vel scribit prae caeteris omnibus interpreti
necessariam esse docet. Ab hac dicentis vel scribentis persona , dicta vel
scripta perperam separantur3 neque semper ex ‘dictis vel scriptis satis cog·
noscitur. Iam vero in civitatibus quarum mixta est regiminis forma non
unus est homo, cuius stat pro ratione voluntas, sed plures legislatoris per-
sonam ita sustinent ut unius sine alterius voluntate nil prorsus valeat.
Communis enim requiritur Regis et populi consensus ad legem constituen-
dam. Ut vero consensus adsit et adesse constet, de re de qua agitur deli-
berantes Regis ministri et a populo delegati, hi quo sensu legem rogent,
illi quo eam accipiant declarare solent. Quo fit ut legislatorem quasi cogi-
tantem audias. Iam vero id ipsum interpretis est ut investiget, quid cogi-
taverit legislator quum vel dubiae vel incertae significationis verbis usus est.

Habet tamen huius interpretationis fontis usus suas cautiones. Primo
loco videndum quid interpres ex deliberationibus illis eruere in mente ha·
beat, utrum rationem legis quaerat an legis sensum investiget. Rationem
ubi exquirit, semperob oculos habeto non magni interesse consensus utrum
adsit necne. Sive enim ex lege ipsa sive ex deliberationibus ratio patere
videatur , ad ipsum legis placitum cui adiungitur semper ita est exigenda
ut logice , quod dicunt , cum illo cohaereat. Deliberationes igitur hic an·
sam tantum praebent in hanc illamve rationem inquirendi , ex illis vero

” solis satis certo ratio non efficitur. At vero de aenea legis ex iis , quae in

concilio legifero de lege acta sunt, certo certius constare potest ita ut unum
hunc ‘sensum et praeter hunc nullum interpretem sequi oporteat.

