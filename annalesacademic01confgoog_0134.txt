124 Β. TER HAAR

mundum Religio Christiana. Nonne igitur (etiamsi Historia Euangeliou
externa tantum forma atque idearum aeternarum tanquam symbola et in-
volucra esset habenda ⁶²) , nonne , inquam ‚ ex his omnibus tuto concludere
licet, divinam Sapientiam optimam , qua mortales donare ac beare voluit,
religionem forma illa induisse , quae optime intimis pectoris humani desi-
deriis ac votis satisfaceret? Quod itaque divina Sapientia gravissimis de
caussis tam arcte coniungi voluit, id ne leviter et incaute dissolvere et
separare sustineat humana audacia , Societati Christianae praeparans lentam
et inevitabilem ruinam ⁶³).

Cuncta paucissimis complectar. Quodsi forte nimium Historicis argumen-
tis tribuit antiquior aetas, nunc admodum vereor, ne tempuS, quod vivi·
mus , irruenti Scepticismo nimis faciles praebens aures , Historiam ‚ utpote
incertam atque ad ἀδιάφορα referendam , parum curet , germanamque,
i. e. Historicam , religionis Christianae indolem magis magisque contemnat
et negligat ; quod, haud sine gravissimo damno religionis Christianae Apo-
logiae‚ hominum consolationi et emendationi, ipsi Ecclesiae illato , fieri
posse , nunc effecisse mihi videor. Nimirum , quidquid vindicandum vel
reiiciendum statuant Theologi , hoc velim probe teneant, in Theologica
disciplina, aeque in Dogmaticis et Ethicis ac in Apologeticis , satis firmam
basin Historicam neutiquam posse desiderari. Quod cum bene perspexe-
rint· Theologi Tubingenses , id egerunt, ut novo a se exstruendo aedificio
ex ipsius Historiae ruderibus novam quamdam sibi basin eruerent.

· Quod reliquum est , A. ΑΛ praeteriere isti dies ‚ quorum horret memi-
nisse , quorum recordatio utinam aeterna oblivionis prematur nocte, quibus
haeretici, qui dicebantur , infensissimis Christiani nominis hostibus statim
aequiparabantur , excommunicationis anathemate , vel etiam gravioribus poe·
nis feriendi. Neque is ego sum , qui vel ullum Theologum , quamdiu
ipse communionis vinculum rumpere non cupiat, Christianorum commu-
nione prorsus indignum censeam. Liberae Historiae disquisitioni, libero
veritatis examini nullum iniiciatur frenum! Scientiae veri nominis , haud
audaci et superbae, sed modestae illi ac sanae , Deoque ipsi, supremo veri·
tatis Statori , Tuteri ac Vindici, huius certaminis exitus relinquatur! Ve-
ritas (hoc omnium consensu fas est dicere) Deo moderante et auspice in

 

