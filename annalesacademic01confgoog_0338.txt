328 Β. Ι. GRATAMA.

plo, ubi iuris instituta, quae apud ceteras Germanicae stirpis gentes iam
saeculo decimo sexto exstabant, nostra demum aut patrum memoria intro·
ducta sunt, vel etiamnum desiderantur.

Sed fortasse, cum ita tempori laborique parceretur, nimis acceleratus
est apud nos iuris cursus et progressae, ita ut praecox et praematura for·
tasse tunc tem poris dicenda fuerit iuris conditio,

Praecox illa et praematura iuris conditio etiam inter causas referenda,
quibus factum est , ut Icti aliorum quoque ad se traherent sibique arro·
gerent partes. ICtorum est exstantia et ⁴praesentia pernoscere et excolere
iura , ubi emendanda sunt et mutanda, viam monstrare , non suo Marte
nova· condere. Sed populi tantopere excultioris sapientiam civilem edocti,
prae popularibus aequalibusque tan tum cum saperent, muneris officiique
sui finibus coerceri continerique non potuerunt, et Romani iuris. quod
ipsis fere solum iuris nomine 'dignum videbatur, capita multa introducta
sunt. Sed quaenam et quatenus? haec quaestio gravissima mox ubique
insurgere debuit, et acriter agitari. Aliter responderunt alii. Quae ceteri
proposuerunt, nihil ad rem nostram. Sed iam saeculi superioris media
parte vix elapsa fuerunt, qui ad hanc solvendam quaestionem provoca-
rent ad vitae necessitudinum naturam. Ubi praesentes exstantesque vitae
necessitudines ius respuerent Romanum , patrios esse sequendos mores
docebant.

Cum schola historica ipsos iuris fontes indefesso labore exploraret , mox
apparuit genuinum purumque 'ius Romanum multis in locis procul ab eo
distare , quod vulgo ab interpretibus tradebatur, eorumque auctoritate in
foro et usu civili observabatur. Hinc clamores contra ICtos historicos ad·
aucti et exasperati. Eos demum funditus patrios evertere mores , et pere-
grino et dudum demortuo iuri plus etiam favere, quam qui primum ins
Romanum in patria introduxerunt fora. Nimirum minime ius Romanum
purum et genuinum in Germania esse receptum , sed tale quale tradi sole·
bat ab auctoribus , qui post Glossatores in Italia floruerunt, quique scri·
bentium fere veniunt nomine. Hi autem , iuris Romani antiquitates et
historiam parum callentes , sed suae aetatis et gentis progenies , saepe
Pandectarum loca ita explicabant, ut nobis risum moveant, et tanquam
iuris Romani placita proponebant, quae ab eo plane abhorrent, cum tamen

 

